*Ця задача відрізняється від наступної [лише]{.underline} тим, що тут
потрібно знаходити й виводити лише мінімальну сумарну висоту, а в
наступній ще й розподіл блоків по рядкам.*

Абзац містить блоки різної висоти (наприклад, звичайні слова й
математичні системи). Цей абзац навряд чи поміщається весь в один рядок,
тому його, найімовірніше, потрібно розбити на рядки. Висота кожного
рядка визначається за найвищим з блоків цього рядка. Висота абзацу
дорівнює сумі висот всіх рядків (ніби друкуємо не на окремих сторінках,
а на довгому свитку). Довжина кожного рядка визначається як сумарна
ширина блоків, включених до цього рядка (враховувати пробіли між блоками
не потрібно). Можливість розбиття блоку для перенесення з рядка на рядок
не розглядається. Змінювати порядок блоків не можна (і це природньо: ну
куди це годиться, щоб у друкарні взяли й попереставляли слова в тексті,
який вони мали лише надрукувати, а не відредагувати).

Потрібно знайти таке розбиття абзацу на рядки, щоб висота абзацу була
мінімальною. Ширина і висота кожного блоку $(w_i, h_i)$ та максимально
допустима довжина рядка $TW$ (скорочення від TextWidth) задаються у
вхідних даних.

У першому рядку записано два числа: $TW$ (максимально допустима довжина
рядка) і $N$ (кількість блоків в абзаці, де
$5\leqslant N\leqslant 5000$). У наступних $N$ рядках записано по два
числа $w_i$ та $h_i$ --- ширина і висота чергового блоку.

Всі розміри (окремих блоків та $TW$) --- натуральні числа,
не більші $10^6$. Гарантовано, що для кожного окремо взятого блоку
$w_i\leqslant TW$.

Виведіть єдине число --- мінімальну висоту абзацу.

::: example
:::

Як отримати відповідь 5 при цих вхідних даних, див. у наступній задачі.
