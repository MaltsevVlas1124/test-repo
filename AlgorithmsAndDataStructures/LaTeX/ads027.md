*У цій задачі трохи інше, чим зазвичай, трактування жадібності. Тут є
етап «перепробуємо таку, таку, ... відповіді, та виберемо з них
максимальну»; однак, ідея, завдяки якій цей максимум не доводиться
шукати серед усіх $\Theta(N^2)$ варіантів (пари кожної стінки з кожною
іншою), а вдається обійтися значно меншою кількістю ($\Theta(N)$), все ж
може бути розцінена як жадібна.*

Герой відомого мультсеріала Коливан вирішив побудувати собі басейн.
Оскільки він дуже скупий, він намагається використати будівлю, що вже
існує.

Будівля являє собою абсолютно рівний коридор одиничної ширини, в якому є
$N$ перегородок. Якщо розмістити вісь $Ox$ вздовж коридору, усі
перегородки будуть знаходитись точно в її цілочисельних координатах
з кроком 1, причому по ширині перегородки займають увесь коридор, а
вис*о*ти можуть відрізнятися. Басейн, що створюється, повинен мати
максимально великий можливий об'єм за умови, що з усіх існуючих
перегородок потрібно залишити *тільки* дві та збільшувати їх висоту
заборонено.

Програма зчитує в першому рядку ціле число $N$
($2\leqslant N\leqslant 10^5$) --- кількість перегородок. Потім програма
зчитує в другому рядку $N$ цілих чисел $a_i$
($1\leqslant a_i\leqslant 10^9$) --- вис*о*ти перегородок.

Програма виводить єдине число --- максимально можливий об'єм
створюваного басейна з урахуванням вказаних обмежень.

::: example
:::
