*Задача відрізняється від попередньої *лише* збільшеним обмеженням на
$N$; відповідно, від позаминулої --- як збільшеним обмеженням на $N$,
так і необхідністю вивести детальнішу відповідь (якщо прийняти всіх
відвідувачів згідно з їх побажаннями можна, то потрібен також порядок
(«розклад»)).*

Шеф завжди приділяє всім відвідувачам рівні проміжки часу (наприклад,
кожному по п'ять хвилин); щоб попасти на прийом, слід напередодні
записатися у секретарки.

При реєстрації відвідувач вказує єдиний інтервал часу, що задається
парою $[A_i; B_i]$ (початковий та кінцевий моменти, коли він згоден
*заходити* на прийом). $A_i$ і $B_i$ --- невід'ємні цілі числа, що
означають кількість інтервалів прийому, що пройшли з початку робочого
дня Шефа (отже, момент початку робочого часу Шефа має номер 0).
Допоможіть секретарці обробляти зібрані записи і складати графік
прийому.

Перший рядок містить кількість відвідувачів
($2\leqslant N\leqslant 10^5$), далі йдуть ще $N$ рядків, у кожному з
яких по два числа $А_i$ і $B_i$,
$0\leqslant A_i\leqslant B_i\leqslant 2N$.

Програма повинна вивести на екран 1 (якщо встановити графік прийому
можливо), або 0 (якщо неможливо). Якщо відповідь позитивна (1), то далі
в тому ж рядку через пропуски програма має вивести послідовність
чисел-номерів відвідувачів у порядку, як вони потрапляють на прийом.
Якщо потрібно, щоб в якийсь момент ніхто не заходив на прийом, слід
виводити $–1$.

::: example
:::

Зверніть увагу, що $B_i$ є останнім моментом, коли відвідувач усе ще
*згоден* заходити на прийом (і в першому, і в третьому прикладах лише
завдяки цьому і вдається побудувати порядок прийому).

Зверніть увагу, що справді бувають ситуації, коли розклад можна
побудувати лише таким, коли в деякі моменти часу ніхто не заходить на
прийом.
