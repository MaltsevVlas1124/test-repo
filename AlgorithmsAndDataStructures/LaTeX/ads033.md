Однією з багатьох проблем технічної підготовки до виборів є друк
бюлетенів. Щоб забезпечити належний ступінь захисту, всі бюлетені
друкують на одному поліграфічному комбінаті. Оскільки на бюлетенях
вказують номер округу, поліграфкомбінату доводиться мати справу з $N$
різними замовленнями (де $N$ --- кількість округів); виконувати ці
замовлення можна лише послідовно одне за одним; для бюлетенів кожного
$i$-го округу відомий час друкування $t_{i,1}$.

Бюлетені на різні округи може відвозити різний транспорт. Причому, цього
транспорту достатньо, щоб ні при якому порядку друку не виникало
затримок, пов'язаних з його (транспорту) очікуванням. Тим не менш,
перевезення бюлетенів кожного $i$-го округу все ж займає значний час
$t_{i,2}$.

Момент остаточної готовності до виборів настає тоді, коли бюлетені вже
доставлені в усі округи.

Напишіть програму, яка визначатиме такий порядок друку бюлетенів, щоб
проміжок часу від початку друкування до моменту остаточної готовності
був якомога меншим.

у першому рядку вказана кількість округів $N$
($2\leqslant N \leqslant 10^5$), наступні $N$ рядків містять по два
натуральні числа кожен --- час друкування $t_{i,1}$ та час доставки
$t_{i,2}$ бюлетенів відповідного округу. Усі значення $t_{i,1}$ та
$t_{i,2}$ в межах $2\leqslant t\leqslant 10^4$.

Перший рядок має містити знайдений мінімальний час від початку
друкування до моменту остаточної готовності. Наступні $N$ рядків повинні
задавати порядок друку замовлень. Тобто, спочатку номер округа, з якого
слід почати друк бюлетенів, потім номер округа, бюлетені якого слід
друкувати наступним, і так далі. Якщо можливі різні порядки, які
забезпечують однаковий мінімальний час, слід вивести будь-який один з
них.

::: example
:::
