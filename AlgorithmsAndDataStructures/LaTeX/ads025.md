За правилами змагань ICPC, задача може бути лише або зарахованою, або ні
(часткових балів не буває). Тому природньо, що при визначенні переможців
найважливішим фактором є кількість розв'язаних задач. У випадку, коли
різні команди розв'язали однакову кількість задач, вони ранжуються за
так званим штрафом. Штраф нараховується так:

-   якщо задача не зарахована, вона не приносить штрафа (незалежно від
    того, чи пробувала команда її здавати);

-   якщо зарахована, то штраф дорівнює кількості хвилин (повних чи
    не повних) від моменту початку туру до моменту, коли зарахована ця
    задача, плюс по 20 хвилин за кожну невдалу спробу здачі;

-   однак, якщо спроба відбувається вже після того, як задача
    зарахована, вона --- байдуже, вдала чи ні --- не впливає на штраф.

Команда Dream Team має дві надзвичайні властивості:

1.  вона вміє не лише миттєво прочитати всі умови всіх задач, а ще й
    визначити, скільки хвилин займе процес розв'язування кожної з них;

2.  вона ніколи не допускає помилок: якщо почне розв'язувати деяку
    задачу, то успішно здасть правильний розв'язок рівно через стільки
    хвилин, як визначила з самого початку.

Разом з тим, команда Dream Team не вміє у розпаралелювання обов'язків
між членами команди, тому завжди і всюди може переходити до
розв'язування наступної задачі лише після того, як (успішно) здала
попередню.

Команда Dream Team в курсі, що на ICPC дозволяється здавати задачі в
будь-якому порядку, і хоче вибрати такий порядок здачі, щоб *за рівно
300 хвилин (5 годин)* змагання отримати якнайкращий результат.

Перший рядок містить кількість задач $N$ ($1\leqslant N\leqslant 100$).
Др*у*гий рядок містить $N$ цілих чисел від 1 до $10^{9}$ --- визначені
командою Dream Team тривалості розв'язування 1-ї, 2-ї, ..., $N$-ї задач.

Знайдіть найкращий можливий результат (кількість задач та штраф), який
може забезпечити команда Dream Team, якщо вибере найкращий можливий
порядок розв'язування задач.

::: example
:::

Раніше вже стверджували, що в поточному формулюванні задачі є певний
слизький момент. Однак, він цілком вирішується, якщо враховувати, що
приклад вхідних даних та результатів теж є частиною умови.
