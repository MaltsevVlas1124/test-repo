Правда, вам набридли абсолютно неприродні олімпіадні задачі? Ну навіщо
казати: \<\<Якби банкомат заправили банкнотами по 10, 50 і 60, то суму
120 варто було б видавати не як $100+10+10$, а як $60+60$\>\>... Ніхто ж
не стане вводити в обіг банкноти номіналом 60... Тому зараз пропонуємо
розв'язати абсолютно практичну задачу.

В обігу перебувають банкноти номіналами 1, 2, 5, 10, 20, 50, 100, 200 та
500 гривень. Причому, банкноти номіналами 1 грн та 2 грн в банкомати
ніколи не кладуть. Так що в банкоматі є $N_5$ штук банкнот по 5 грн,
$N_{10}$ штук банкнот по 10 грн, $N_{20}$ штук банкнот по 20 грн,
$N_{50}$ штук банкнот по 50 грн, $N_{100}$ штук банкнот по 100 грн,
$N_{200}$ штук банкнот по 200 грн та $N_{500}$ штук банкнот по 500 грн.

Для банкомата діють адміністративне обмеження \<\<видавати не більш як
2000 грн за один раз\>\> та технічне обмеження \<\<видавати не більш як
40 банкнот за один раз\>\>. В останньому обмеженні мова йде про сумарну
кількість банкнот (можливо, різних номіналів).

Напишіть програму, яка визначатиме, як видати потрібну суму мінімально
можливою кількістю банкнот (з урахуванням указаних обмежень).

Програма читає одним рядком сім чисел $N_5$, $N_{10}$, $N_{20}$,
$N_{50}$, $N_{100}$, $N_{200}$ та $N_{500}$ --- кількості банкнот
відповідних номіналів; потім, наступним рядком, суму $S$, яку треба
видати.

Усі ч*и*сла вхідних даних є цілими, перебувають у межах від 0 включно до
5000 включно.

Програма повинна вивести сім чисел --- скільки треба видати банкнот по 5
грн, по 10 грн, по 20 грн, по 50 грн, по 100 грн, по 200 грн та по 500
грн. Ці сім чисел треба вивести в один рядок, розділяючи пропусками.
Сума цих чисел (загальна кількість банкнот до видачі) повинна бути
мінімально можливою.

Якщо видати суму, дотримуючись обмежень, неможливо, програма повинна
замість відповіді вивести (єдине) число $-1$.

::: example
:::
