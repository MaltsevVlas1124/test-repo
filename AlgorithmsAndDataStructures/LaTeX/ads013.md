*Ця задача відрізняється від попередньої [лише]{.underline} обмеженнями
на $V$, $S$.*

Напишіть програму, яка знаходитиме перелік прямокутних паралелепіпедів,
що мають об'єм $V$ та площу поверхні $S$. Враховувати лише
паралелепіпеди, в яких всі три розміри виражаються натуральними числами.

Єдиний рядок містить розділені одинарним пробілом два натуральні числа
$V$ $S$, обидва у межах від $10^6$ (мільйон) до $10^{18}$.

Кожен рядок повинен містити розділені пробілами цілочисельні розміри
$a$ $b$ $c$ чергового паралелепіпеда. Ці трійки обов'язково виводити у
порядку зростання першого розміру $a$, при рівних $a$ --- у порядку
зростання др*у*гого розміру $b$ (а різних відповідей, в яких рівні
і $a$, і $b$, не буває).

У випадку, якщо жодного паралелепіпеда з потрібними $V$, $S$ не існує,
виводьте єдиний рядок `0 0 0`.

Якщо прямокутний паралелепіпед має розміри $a$ $b$ $c$, то його об'єм
дорівнює ${a\,{\cdot}\,b\,{\cdot}\,c}$, а площа поверхні
${2\,{\cdot}\bigl(a\,{\cdot}\,b}+{b\,{\cdot}\,c}+{c\,{\cdot}\,a}\bigr)$,
бо є дві грані (наприклад, передня й задня) площі ${a\,{\cdot}\,b}$, дві
(наприклад, ліва та права) площі ${b\,{\cdot}\,c}$ та дві (наприклад,
верхня й нижня) площі ${c\,{\cdot}\,a}$.

Гарантовано, що у кожному з тестів, що використовуються для оцінювання
цієї задачі, кількість трійок-відповідей строго менша 100.

::: example
:::

Легші для сприйняття людиною приклади див. у задачі «Паралелепіпеди
(середні обмеження)»
