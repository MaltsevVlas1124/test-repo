Напишіть програму, яка реалізовуватиме пошук у ширину в орієнтованому
незваженому не мульти графі без петель. Вершини графа є цілими
невід'ємними числами в діапазоні від 0 до $N–1$ (де $N$ --- кількість
вершин у графі). Граф обов'язково подавати списками суміжності.
(Наприклад, як `List<int>[]`, але чіткої вимоги щодо конкретного типу
не ставиться. А вимога просто використати списки суміжності ставиться;
власне, інакше взагалі неясно як отримати правильний результат із
прийнятними витратами часу й пам'яті.)

В першому рядку задано число $NUM$ --- кількість різних пошуків у
ширину, які треба виконати (на різних графах). Далі йдуть $NUM$ блоків,
кожен з яких має таку структуру.

Перший рядок блоку містить два числа $N$ та $M$, розділені пробілом ---
кількість вершин та кількість ребер графа. Далі йдуть $M$ рядків, кожен
з яких містить по два числа (розділені пробілом, від 0 до $N–1$ кожне)
--- початок та кінець відповідної дуги. Далі, в останньому рядку блоку,
записане єдине число від 0 до $N–1$ --- вершина, починаючи з якої треба
запустити пошук.

Точні обмеження на $N$ та $M$ свідомо не повідомляються; приблизні ---
$N$ не перевищує кількадесят тисяч, $M$ не перевищує кількасот тисяч.

Виведіть $NUM$ рядків, у кожному з яких по $N_i$ чисел, розділених
пробілами --- відстані від указаної стартової вершини орграфа до його
0-ої, 1-ої, 2-ої і т. д. вершин. Якщо деяка вершина недосяжна з указаної
початкової, замість відстані виводьте число 987654321.

У попередньому абзаці сказано про $N_i$ (а не $N$), щоб підкреслити:
кількості вершин різних графів можуть бути різними, тому різні рядки
результатів можуть бути різної довжини.

::: example
:::

1.  Переконайтеся, що Ваша програма правильно враховує, що за один
    запуск слід обробити кілька різних графів (зокрема, працює, коли
    «менший» граф йде після «більшого»).

2.  У наведеному прикладі треба зробити 2 пошуки вшир: один --- на
    орграфі з 3 вершин та 2 ребер $0\to 1$ і $1\to 2$, починаючи з
    вершини 1; інший --- на орграфі з 4 вершин та 4 ребер $0\to 1$,
    $0\to 3$, $1\to 2$ і $2\to 3$, починаючи з вершини 0.
