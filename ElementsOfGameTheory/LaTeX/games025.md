Є одна купка, яка спочатку містить $N$ паличок. Двоє грають у таку гру.
Кожен з гравців на кожному своєму ході може забрати з купки деяку
кількість паличок (звісно, не більше, чим їх є в купці), **причому
кількості паличок, які можна забирати, для різних суперників різні: 1-й
гравець може забирати або 4, або 8, або 16, або 32 палички, тоді як 2-й
--- або 2, або 7, або 14**. Ніяких інших варіантів ходу нема. Ходять
гравці по черзі, пропускати хід не можна. Програє той, хто не може
походити. Зверніть увагу: оскільки в цій задачі гравці не можуть
забирати 1 паличку, можливі також і ситуації, коли палички ще є, а
походити вже не можна. Точніше кажучи, 1-й вже не може ходити не лише
коли йому не лишили паличок, але також і коли лишили 1, 2 або 3 палички;
2-й вже не може ходити не лише коли йому не лишили паличок, але також і
коли лишили 1 паличку.

Єдине ціле число $N$ ($1\leqslant N\leqslant 12345$) --- початкова
кількість паличок у купці.

Перший рядок має містити єдине ціле число, або `1` (якщо перший гравець
може забезпечити собі виграш), або `2` (якщо др*у*гий). Якщо відповідь з
першого рядка `2`, то на цьому виведення слід припинити. А якщо
відповідь з першого рядка `1`, то далі треба вивести також перелік всіх
можливих перших ходів першого гравця, після яких др*у*гий (при
правильній грі першого) вже ні*я*к не зможе виграти. Цей перелік
виводити в такому форматі: вибрати лише потрібні ч*и*сла з переліку
допустимих ходів 4, 8, 16, 32, і записати в другому рядку всі вибрані
(«виграшні») в порядку зростання через пробіли. Кількість «виграшних
ходів» виводити не треба і не можна.

::: example
:::

У першому тесті, 1-й гравець фактично може забрати лише 4 палички; після
цього, у 2-го теж нема вибору (може лише забрати 2 палички), але 2-й
походити ще зміг, а 1-й, якому лишається 1 паличка, більше не має ходів
і програ*є*.

У другому тесті, у 1-го гравця на першому ході фактично є вибір
«забирати 4 чи забирати 8», причому якщо він забере 8, то 2-й забере
2 палички і тим в*и*грає, бо 1-му гравцю нема паличок і тому нема ходів.
(Отже, 1-му гравцю не варто забирати 8 на своєму першому ході.) А от
якщо 1-й гравець на першому ході здогадається забрати 4 палички
(залишиться 6), то у 2-го нема вибору (може лише забрати 2 палички,
лишається 4), після чого 1-й гравець може забрати 4 палички і тим
виграти, бо 2-му гравцю нема паличок і тому нема ходів.
