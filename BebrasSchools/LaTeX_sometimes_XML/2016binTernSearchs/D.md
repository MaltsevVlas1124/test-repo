::: problemAllDefault
Кубічне рівняння

Кубічне рівняння $ax^3+bx^2+cx+d=0$ задане чотирма своїми коефіцієнтами
$a$, $b$, $c$, $d$ ($a\neq 0$). Як відомо, кубічне рівняння завжди має
хоча б один дійсний корінь, а максимальна кількість різних дійсних
коренів дорівнює 3. Напишіть програму, яка знайде усі дійсні корені
кубічного рівняння.

В одному рядку через пропуски (пробіли) задано чотири числа
$a$, $b$, $c$, $d$ --- коефіцієнти рівняння. Усі чотири коефіцієнти є
цілими числами, що не перевищують за модулем 1000, при цьому $a\neq 0$
(решта коефіцієнтів можуть бути в тому числі й нулями).

Виведіть в один рядок через пробіли (пропуски) усі дійсні корені
рівняння. Якщо рівняння має менше, ніж три, корені, дозволяється деякі з
них повторити, але так, щоб:

1.  сумарна кількість виведених чисел була не більша трьох;

2.  кожне з виведених чисел було коренем рівняння (дозволяється
    абсолютна та/або відносна похибка до $10^{-6}$);

3.  кожен з коренів був виведений хоча б один раз.

::: example
:::

Правила зарахування відповідей слід сприймати буквально. Наприклад, у
першому прикладі зараховуються також відповіді, де 1 виведена два чи три
рази. Більш того, зараховується також відповідь з трьома \<\<різними\>\>
коренями `1`, `1.000000001` та `0.999999999`. А три різні корені `1`,
`1.001` та `0.999` вже не зараховуються, бо похибка перевищує дозволену.
А чотири \<\<різні\>\> корені `1`, `1.0000000001`, `1.0000000002` та
`0.999999999` не зараховуються не через похибки, а через те, що їх
чотири, а дозволено максимум три.
:::
