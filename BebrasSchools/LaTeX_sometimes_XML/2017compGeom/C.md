::: problemAllDefault
Спільні дотичні--1

Як відомо, дотичною до кола є пряма, яка має рівно одну спільну точку з
цим колом. Можлива ситуація, коли одна й та сама пряма є дотичною
відразу до двох кіл. Тоді вона називається спільною дотичною. Напишіть
програму, яка знаходитиме кількість різних спільних дотичних для заданих
двох кіл. При виведенні врахуйте стародавню традицію приписувати числу 7
значення \<\<багато\>\>. Тобто, коли кількість спільних дотичних строго
більша 6, незалежно від справжньої кількості виводьте 7.

Шість цілих чисел, розділених пропусками (пробілами) $X1$, $Y1$, $R1$,
$X2$, $Y2$, $R2$--- відповідно координати центра і радіуси 1-го і 2-го
кола. Для всіх координат, абсолютна величина (модуль) не перевищує
мільйон. Для обох радіусів, значення у межах від 1 до мільйона (обидві
межі включно).

Програма виводить єдине число--- шукану кількість, з  урахуванням
згаданої стародавньої традиції.

::: example
:::
:::
