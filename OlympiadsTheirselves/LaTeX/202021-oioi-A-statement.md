::: problemAllDefault
Василько та циркуль--1 []{#problem:2020oioi-circles-in-room
label="problem:2020oioi-circles-in-room"}

Василько взяв великого циркуля та зайшов до порожньої кімнати, підлога
якої являє собою прямокутник, вершини якого мають координати $(0;0)$,
$(A; 0)$, $(A; B)$, $(0; B)$. Поставивши циркуль на підлозі цієї кімнати
в точці з координатами $(x;y)$ (ця точка розміщена всере́дині (внутри,
inside) цієї кімнати, тобто ${0\,{<}\,x\,{<}\,A}$,
${0\,{<}\,y\,{<}\,B}$), він почав будувати ко́ла (окружности, circles),
радіусами $r$, $2r$, $3r$, ... (радіус кожного наступного на $r$ більший
за радіус попереднього).

Скільки повних кіл може побудувати в цій кімнаті Василько?

Всі згадані величи́ни $A$, $B$, $x$, $y$, $r$ гарантовано натуральні
(цілі додатні).

Якщо для побудови чергового ко́ла потрібно чиркати циркулем об стіну---
вважати, що побудувати відповідне коло вже неможливо.

У цій задачі треба здати не програму, а вираз: вписати його (сам вираз,
не назву файлу) у відповідне поле перевіряючої системи і відправити
на перевірку. Правила запису виразу: можна використовувати десяткові
чи́сла, арифметичні дії "`+`" (плюс), "`-`" (мінус), "`*`" (множення),
"`/`" (ділення дробове, наприклад, `17/5`${=}3{,}4$), "`//`" (ділення
цілочисельне, наприклад, `17//5`${=}3$), круглі дужки "`(`"та "`)`" для
групування та зміни порядку дій, а також функції `min` та `max`. Формат
запису функцій: після `min` або `max` відкривна кругла дужка, потім
перелік (через кому) виразів, від яких береться мінімум або максимум,
потім закривна кругла дужка; кількість виразів, з яких береться мінімум
або максимум, може бути довільна (можна хоч з 2-х, хоч з 3-х, хоч з 4-х,
хоч з 10-и, хоч з 1-го) Дозволяються пропуски (пробіли), але, звісно,
не всере́дині чисел і не всере́дині імен `min` та `max`. Згадані в умові
$A$, $B$, $x$, $y$, $r$ повинні називатися са́ме `A`, `B`, `x`, `y`, `r`,
а не якось інакше. Всі ці букви повинні бути латинські (англійські),
причому `A` та `B`--- великі, `x`, `y` та `r`--- маленькі. Функції `min`
та/або `max` слід писати маленькими латинськими (англійськими) буквами.

Наприклад, на цьому рисунку ${A\,{=}\,120}$, ${B\,{=}\,90}$,
${x\,{=}\,40}$, ${y\,{=}\,45}$, ${r\,{=}\,8}$, апунктирні лінії (яких
нема ні в кімнаті, ні в решті умови задачі, лише на рисунку) проведені
там, де координата кратна 10. Як бачимо, правильна числова відповідь
(кількість кіл) для цих `A`, `B`, `x`, `y`, `r` дорівнює 4 (п'яте коло
можна було б намалювати, подряпавши стіну, але Василько цього
не робитиме).
:::
