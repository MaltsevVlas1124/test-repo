::: problemAllDefault
Патрульні групи--1 []{#problem:201718-oioi-A-patrol-group-1
label="problem:201718-oioi-A-patrol-group-1"}

Патрульна група повинна складатися з одного командира та рівно двох
рядових. Загальна кількість офіцерів, які можуть виконувати обов'язки
командира патрульної групи, становить `c`. Загальна кількість рядових, з
яких можуть вибиратися підлеглі патрульні, становить `r`. Офіцер не може
виконувати обов'язки рядового, а рядовий не може виконувати обов'язки
командира групи.

Напишіть *вираз*, котрий знаходитиме, яку максимальну *кількість
патрульних груп* можна сформувати *одночасно*.

Кількість офіцерів, які можуть виконувати обов'язки командира патрульної
групи, повинна позначатися обов'язково змінною `k`. Загальна кількість
рядових, з яких можна вибирати підлеглих патрульних, повинна позначатися
обов'язково змінною `r`. Обидві кількості гарантовано натуральні (цілі
додатні).

У цій задачі треба здати не програму, а вираз: вписати його (сам вираз,
не назву файлу) у відповідне поле перевіряючої системи і відправити
на перевірку. Правила запису виразу: можна використовувати десяткові
чи́сла, арифметичні дії "`+`" (плюс), "`-`" (мінус), "`*`" (множення),
"`/`" (ділення дробове, наприклад, `17/5`${=}3{,}4$), "`//`" (ділення
цілочисельне, наприклад, `17//5`${=}3$), круглі дужки "`(`"та "`)`" для
групування та зміни порядку дій, а також функції `min` та `max`. Формат
запису функцій: після `min` або `max` відкривна кругла дужка, потім
перелік (через кому) виразів, від яких береться мінімум або максимум,
потім закривна кругла дужка. Дозволяються пропуски (пробіли), але,
звісно, не всере́дині чисел і не всере́дині імен `min` та `max`.

Наприклад: можна здати вираз `r/k` і отримати 4 бали зі 100, бо він
неправильний, але все ж іноді відповідь випадково збігається
з правильною. А \<\<цілком аналогічний\>\> вираз `b/a` буде оцінений
на 0 балів, бо змінні повинні називатися `k` та `r`, а не `a` та `b`.

Для кращого розуміння умови задачі та суті її відмінності від наступної,
наведемо також приклад: при $\texttt{k}{=}3$, $\texttt{r}{=}3$ числова
відповідь дорівнює 1, бо хоч і є аж три можливих командири, але трьох
рядових не вистачає на формування навіть двох груп по двоє рядових у
кожній.
:::
