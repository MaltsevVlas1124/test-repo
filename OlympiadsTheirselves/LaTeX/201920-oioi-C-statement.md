::: problemAllDefault
Checker для "Ракети"

У цій задачі Вам пропонується зробити те, що зазвичай роблять автори
задач, а не учасники. В минулій задачі були обіцяні різні бали залежно
від того, з якою точністю знайдено відповідь. У цій задачі, Вашій
програмі будуть надані правильна відповідь попередньої задачі та
відповідь учасника, а Ваша програма повинна буде видати, як слід це
оцінити.

Перший рядок вхідних даних являє собою правильну відповідь на задачу
\<\<Ракета\>\>, з рівно 25 десятковими цифрами після крапки;
гарантовано, що це буде значення відповіді, правильне (в рамках
наведених знаків, отже, з абсолютною похибкою до $10^{-25}$) для якихось
вхідних даних попередньої задачі (яких са́ме вхідних даних, невідомо, але
в рамках вказаних там обмежень). Надалі до значення з 1-го рядка слід
ставитися як до точної відповіді, ігноруючи, що воно саме́ може бути
заокругленням.

Дру́гий рядок вхідних даних являє собою відповідь учасника. Він може
містити абсолютно що завгодно, але гарантовано являє собою лише один
рядок. Вхідні дані в цілому гарантовано містять рівно два рядки,
не більше й не менше. Кожен з рядків завершується символом переведення
рядка (в Unix-форматі).

Якщо довжина 2-го рядка перевищує 30 символів (31 і більше),
виведіть "`PE`". Якщо 2-й рядок не є записом числа́ (зокрема, якщо
містить і запис числа́, і ще щось), теж виведіть "`PE`". Але якщо зайвими
є лише пробіли (ASCII-код 32) перед числом та/або після числа́, вони
повинні не впливати на результат--- зокрема, тому́, що деякі версії
Паскаля ставлять їх самі, як-то "` 1.0000000000000000E-005`" (без лапок,
але з пробілом).

Якщо 2-й рядок є записом числа́, відповідь Вашої програми повинна
залежати від похибки. Позначимо значення числа́ з 1-го рядка (правильної
відповіді) як $a$, числа́ з 2-го рядка (відповіді учасника) як $b$. При
$\frac{|b-a|}{a}\,{<}\,10^{-15}$, слід вивести"`OK 10`". При
$10^{-15}\,{<}\,\frac{|b-a|}{a}\,{<}\,10^{-9}$, слід вивести"`PT 6`".
При $10^{-9}\,{<}\,\frac{|b-a|}{a}\,{<}\,10^{-3}$, слід вивести"`PT 3`".
При $\frac{|b-a|}{a}\,{>}\,10^{-3}$, слід вивести "`WA`". (Тести
*не містять* перевірок, що слід виводити, коли відносна похибка
*в точності рівна* $10^{-15}$ (чи $10^{-9}$, чи $10^{-3}$). Головним
чином тому, що при обчисленні значення похибки теж можливі похибки, й
точної рівності все одно не виходить.)

Будь-яку з відповідей слід виводити в першому і єдиному рядку. Якщо
відповідь містить і двобуквенний код, і число, вони повинні бути
розділені одинарним пробілом. Самі двобуквенні коди повинні бути
виведені великими латинськими буквами. "`PE`" єскороченням від
"[**P**]{.underline}resentation [**E**]{.underline}rror", "`PT`"--- від
"[**P**]{.underline}ar[**t**]{.underline}ial solution", "`WA`"--- від
"[**W**]{.underline}rong [**A**]{.underline}nswer".

Перші 10 тестів є тестами з умови й не оцінюються безпосередньо (але,
для отримання повного балу за задачу, програма повинна пройти їх усі).
40$\,$% (100) балів припадають на потестове оцінювання (кожен з 25
тестів приносить або бализ 4-х, або 0, інші тести на це не впливають).
Решта 60$\,$% (150) балів припадають на поблокове оцінювання: 10 блоків,
кожен блок дає або балівз 15-ти (якщо пройдено *всі* його тести), або 0.
У цій задачі, детальніша інформація про розподіл тестів між блоками,
а також про відмінності та залежності між різними блоками не підлягає
розголошенню до кінця туру.
:::
